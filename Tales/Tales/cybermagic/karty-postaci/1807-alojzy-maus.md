---
layout: inwazja-karta-postaci
categories: profile
factions: "Maus, Pustogor"
type: "NPC"
owner: "public"
title: "Alojzy Maus"
---

# {{ page.title }}

## Postać

### Koncept (1)

Górnik i technik podziemnych, niebezpiecznych bieda-magitrowni w Pustogorskiej Szczelinie. Świetny wspinacz, atletyczny i wysportowany. Katalista transformujący energię magiczną w czyste _vitium_.

### Otoczenie (1)

Pod ziemią czuje się jak w domu - zarówno w naturalnych jaskiniach jak i w zbudowanych przez cywilizację korytarzach. Ma iście "krasnoludzki" zmysł lokalizacji. Doskonale czuje się też w Skałce Małej i wioskach do Skałki Małej podobnych - przyjaznych, domowych, wszyscy się znają.

### Misja (1)

Odpłacić za całe dobro jakie otrzymał od rodu Maus i odwdzięczyć się Karradraelowi oraz pomóc wszystkim nieszczęśnikom Skażonym przez energię magiczną. Utrzymać i propagować pamięć o Skałce Małej.

### Wada (-2)

Pamięta świat ludzi oraz ma sztuczną pamięć świata magów. Niezbyt radzi sobie w świecie magów szczególnie z ich polityką i wartościami. Ma też traumę - boi się energii magicznej oraz zaklęć jako takich; mimo wsparcia Karradraela woli unikać magii i unika JAKICHKOLWIEK artefaktów. Swojej magii wierzy, cudzej nie.

### Motywacje (1)

| Co chce by się działo? Co jest pożądane?                 | Co jest antytezą postaci? Co jest jej negacją?               |
|----------------------------------------------------------|--------------------------------------------------------------|
| zawsze pomóż ludziom skrzywdzonym przez magię; pamiętaj, żeś z ludzi magiem | bogać się, nawet kosztem innych ludzi - pieniądze to funkcja zwycięstwa |
| utrzymuj pamięć o Skałce Małej i zadbaj, by Twój dawny dom nie został zapomniany | nie patrz w przeszłość, niczego to nie zmieni - zapomnij, wyciągaj wnioski, idź dalej |
| znajduj przyjaciół i sojuszników, nie zapominaj się odwdzięczyć | utrzymuj dystans od innych, pamiętaj, że tylko wspólnota interesów determinuje zachowanie |

### Zachowania (1)

| Jak zazwyczaj się zachowuje?                             | Pod wpływem jakich uczuć / w jakich okolicznościach to robi? |
|----------------------------------------------------------|--------------------------------------------------------------|
| przyjacielski, mało mówi ale dużo pomaga; uczciwy człowiek pracy traktujący kobiety jak damy | zazwyczaj, w sytuacjach typowych |
| nerwowy i raczej impulsywny, ma tendencje do ucieczki lub zniszczenia problemu | w obliczu niebezpieczeństwa albo energii magicznych |
| opowiada wspomnienia o Skałce, słucha cudzych opowieści, czasem coś zaśpiewa | gdy jest pod ziemią lub w sytuacjach komfortowych |

### Umiejętności (4)

* Technik bieda-magitrowni, potrafi zmontować lub użyć takiego urządzenia, czy też je naprawić. Zna się na energii magicznej i kryształach _vitium_.
* Górnik, zna się na maszynach górniczych oraz na działaniu pod ziemią, potrafi "wyczuć" sytuację itp.
* Wspinacz, potrafi poruszać się w bardzo trudnych warunkach i to dość szybko.
* Ratownik podziemny, pomoże z pierwszą pomocą, oceni jak wygląda sytuacja i ogólnie poradzi.

### Magia (2 LUB 4)

#### Gdy kontroluje energię

* działania podziemnie: potrafi poruszać się pod ziemią robiąc korytarze, przenikając przez teren, widząc w ciemnościach, zapewniając powietrze...
* katalitycznie potrafi odnaleźć odpowiednie prądy energii by móc zbudować kryształy _vitium_ przy pomocy bieda-magitrowni
* technomantycznie potrafi wykorzystywać różnego rodzaju ludzkie urządzenia (i magitrownie), jak i je naprawiać jak co do czego dojdzie.

#### Gdy traci kontrolę

* jego magia zwykle manifestuje się w formie obrazów technomantycznych lub rycin na materii (czy modyfikacji materii).
* gdy w dobrym humorze, pojawiają się wspomnienia czasów ze Skałki Małej - niewielka mieścina, wszyscy się znają...
* gdy w złej formie, zamknięte w nim upiory Skałki zaczynają się uwalniać i opętywać inne osoby lub przedmioty, chcąc niszczyć dla ukojenia własnego cierpienia

### Zasoby i otoczenie

#### Ogólnie (4)

* opieka Karradraela, który pomaga mu poradzić sobie na linii odporności - morale, dekoncentracja, utrata wiary...
* bieda-magitrownie, tymczasowo rozkładane urządzenia mające za zadanie przekształcenie ruchliwych prądów energii w kryształy _vitium_.
* ludzcy przyjaciele ze Skałki Małej. Nawet, jeśli samej wsi już nie ma, oni są w okolicy nadal.
* sprzęt górniczy i dobra reputacja, Alojzy solidnie pracuje i inni to doceniają. Ma też niezły sprzęt, któremu ufa.

#### Powiązane frakcje

{{ page.factions }}

## Opis

Alojzy Maus jest górnikiem z okolic Pustogora, z niewielkiej wioski - Skałki Małej. Jako człowiek został napromieniowany energią magiczną z Pustogorskiej Szczeliny gdy doszło do Emisji Szczeliny Pustogorskiej, co obudziło w nim Dar.

Z uwagi na naturalną niestabilność energii z których pochodzi, zaopiekował się nim Karradrael nadając mu stabilność oraz uploadując mu przydatne umiejętności z dawnych, nieżyjących już Mausów.

Alojzy większość pieniędzy poświęca by pomóc mieszkańcom swojej małej społeczności, skrzywdzonych przez Pustogorską Szczelinę.

(35 min)
